# Bygga raket

Vi börjar vårt rymdäventyr från början. Med att bygga en raket. När vi gör de här koduppgifterna så ska vi använda ett verktyg som heter [Scratch](http://scratch.mit.edu). Som vi kommer att se så kan vi göra väldigt mycket roligt i Scratch men i den här första uppgiften så ska vi börja enkelt. Vi ska rita vår raket.

Och vi ska göra det med hjälp av geometriska figurer.

![](./0_0.png)

## Skapa ett nytt projekt i Scratch

Börja med att öppna Scratch genom att trycka på den här länken: https://scratch.mit.edu/

I toppen av sidan finns en meny med olika alternativ. Tryck på alternativet *Skapa*.

Alla nya projekt i Scratch innehåller en katt. Vi börjar med att ta bort den. 

Det gör vi genom att trycka på krysset på katten i biblioteket.

![](./1_0.png)

## Måla en ny sprajt

Har ni byggt en modell av en raket i papper? Vad skönt – då kan vi försöka måla av den.

Om ni inte har byggt en modell så gör det ingenting. Vi kan göra en raket ändå. Det är bara vår fantasi som sätter gränserna.

Skapa en ny sprajt genom att trycka på knappen ”Måla ny sprajt”. Döp din sprajt till ”Raket”.

![](./2_0.png)

Nu är det dags att börja. 

## Toppen av raketen

Vi vill att toppen av raketen ska vara en liksidig triangel. En liksidig triangel betyder att alla sidor är lika långa. Det finns inget verktyg i Scratch för att rita en triangel. Vi ritar den med hjälp av verktyget för att rita linjer.

1. Välj linjeverktyget.
2. Tryck och dra för att rita en linje.
3. Rita tre lika långa linjer i formen av en triangel.

> Om du vill ta bort din senaste linje så kan du trycka på knappen ”ångra”.

Nu när vi har ritat konturerna av vår triangel så kan vi färglägga den. Välj verktyget ”fyll” som ser ut som en målarburk. Välj sedan en färg som du vill färglägga din triangel med. Tryck i din triangel. Får triangeln den färgen som du har valt?

> Fungerar det inte? Fyllverktyget fungerar bara om det inte finns några hålrum i triangeln. Fortsätt rita linjer så att du blir av med alla hålrum. Sedan kan du fylla den med färg.

## Raketens kropp

Raketens kropp består av en rektangel. Vi kan rita rektangel med hjälp av linjeverktyget om vi vill. Eller så använder vi rektangelverktyget.

1. Välj rektangelverktyget
2. Välj en fyllningsfärg
3. Tryck och dra för att rita en rektangel

> Om du vill flytta din rektangel eller ändra storlek på den så beöver du inte göra om den. Du kan välja verktyget ”välj” som ser ut som en muspekare och sedan trycka på rektangeln för att flytta den eller ändra storlek på den.

## Vingar

En raket behöver små vingar längst ned för att kunna åka rakt i luften. Vi kommer behöva två vingar. En på varje sida om raketen. 

En vinge består av en **rätvinklig** triangel. Fråga din lärare om du är osäker på vad en rätvinklig triangel är.

Flytta vingarna till botten av rektangeln. Nu börjar det likna en raket!

## Använd textverktyget

För att andra rymdfarkoster ska se att vår raket kommer från Sverige så ska vi märka vår raket med textverktyget. 

1. Välj textverktyget
2. Tryck inuti rektangeln för att välja vart du ska börja skriva
3. Skriv texten ”SNSA”. SNSA betyder Swedish National Spage Agency och det är var rymdstyrelsen heter på engelska.

Skriv SNSA (Swedish National Space Agency) på sidan av raketen. Det är vad ”Rymdstyrelsen” heter på engelska.

## Gör raketen till din egen raket

Nu är grunderna till raketen klar. Nu har du möjlighet att göra den till din egen genom att dekorera den som du vill. 

Du får dekorera raketen genom att använda dig av de geometriska figurerna; Rektangel, triangel, cirkel och kvadrat. 

> Har du sett att det finns ett cirkelverktyg som fungerar likadant som rektangelverktyget?

Och om du vill skriva något mer på din raket så får du använda textverktyget också.

### Tips och inspiration!

Du kan till exempel:

- Göra fönster genom att rita ut cirklar, trianglar eller kvadrater.
- Ge din raket ett namn och skriva namnet någonstans på raketen
- Rita en stjärna på raketen genom att rita ut två stycken trianglar.

… eller något helt annat. Du får välja helt fritt.




