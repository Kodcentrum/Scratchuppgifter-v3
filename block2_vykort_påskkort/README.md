# Vykort

Koda ett digitalt vykort som du kan skicka till någon du vill hälsa till. Det är interaktivt så att mottagaren av kortet kan skriva in sitt namn och bli personligt firad med fest, musik och hälsningar! Kortets tema går att ändra om du vill göra födelsedagskort, julkort, påskkort, Alla hjärtansdagkort eller annat vykort. Ett mål med uppgiften är att du skall lära dig att använda meddelanden och funktioner.
Klicka på bilden nedan för att se ett exempelprojekt på ett digitalt vykort på Halloween-tema: <a href="https://scratch.mit.edu/projects/590609131" target="_blank">

![image alt text](Halloweenprojekt)</a>

> Bläddra dig fram genom denna guide, steg för steg. <a href="https://scratch.mit.edu" target="_blank">
  Öppna även verktyget Scratch på sajten www.scratch.mit.edu</a> där du kodar och skapar själva spelet utifrån Kodbokens instruktioner. Logga gärna in på Scratch för att kunna spara och dela projektet.
  
Då börjar vi koda!

## 1: Välja sprajtar och bakgrund
Först behöver du en **bakgrund** och några fina **sprajtar** som figurer! Vi väljer sprajtar som kan röra på sig. Vi har i detta exempel valt att göra ett påskkort.
<video src="./Påskkort_1.mp4" controls muted height=480 width=640 />

>**VAD SKA JAG GÖRA?**

Se i videon ovan hur du ska:
- Ta bort kattfiguren
- Välj ny bakgrund
- Välj tre nya sprajtar
- Minska eller öka storleken på sprajtarna

<br>
>**INSTRUKTION HUR JAG GÖR STEG-FÖR-STEG:**

1. Tryck på **Skapa** på Scratch startsida för ett skapa ett nytt projekt. Se gärna till att du är inloggad på Scratch, så kan du spara ditt projekt även.

2. Klipp först bort katt-sprajten genom att klicka på krysset på den lilla kattbilden under scenen. Då försvinner den.

 ![image alt text](ikon_radera_katt.png)
  
3. Klicka på ikonen för **Ny bakgrund** som finns längst ned till höger och välj sen en bakgrund du gillar. I vårt exempelprojekt valde vi bakgrunden som heter **"Forest"**. Du kan givetvis välja att rita en egen bakgrund med ritverktyget.

  ![image alt text](Ny_Bakgrund-knapp.png)

4. Klicka på **Ny sprajt**-ikonen som ser ut som en liten vit katt på en blå knapp. Välj en ny sprajt som huvudkaraktär i ditt vykort, se till att det är en sprajt som kan röra på sig (alltså en figur som rör sig när du för muspekaren över den). Vi har valt en kyckling,  men du kan välja vilken sprajt du vill såklart.

  ![image alt text](Ny_Sprajt-knapp.png)

5. Lägg in två sprajtar till som också kan röra på sig. Dra i figurerna på scenen så att de står där du vill ha dem, med utrymme för att röra på sig.

6. Om figurerna är för stora eller för små kan du ändra storlek på dem. Klicka på siffrorna vid **Storlek** som finns under scenen med dina sprajtar och skriv där in en ny siffra över eller under 100, där 100 är 100%, alltså full storlek. Prova dig fram vad som blir lagom.

  ![image alt text](Ändra_Storlek_Sprajt.png)

Nu har du sprajtar och en bakgrund. Dax att börja koda vykortet!

## 2: Fråga efter mottagarens namn
Vi börjar med första steget! Du ska få en av dina sprajtar att fråga vad kortets mottagare heter. 
<video src="./Påskkort_2.mp4" controls muted height=480 width=640 />

>**VAD SKA JAG GÖRA?**

Se i videon ovan hur du ska:
- Lägga till en fråga till en av sprajtarna

<br>
>**INSTRUKTION HUR JAG GÖR STEG-FÖR-STEG:**

1. Välj den sprajt du vill koda att ställa en fråga genom att klicka på den lilla figuren av din sprajt under scenen så den blir markerad. Vi har valt att kycklingen ska ställa frågan i vårt exempel. 

  ![image alt text](aktivera_sprajt.png)

2. Från tema HÄNDELSER drar du in blocket **när GRÖNA FLAGGAN klickas på** och lägger det fritt på skriptytan för din sprajt. 

  ![image alt text](Block_NärGrönFlaggaKlickasPå.png)

3. Från tema KÄNNA AV drar du in blocket **Fråga** *"Vad heter du?"* **och vänta** och sätter fast det under det gula blocket med gröna flaggan.

  ![image alt text](image_1.png)
  
4. Klicka på den gröna flaggan ovanför scenen med ditt projekt och se din sprajt ställa frågan.
  
  ![image alt text](image_fråga_2.png)

*När du har skrivit in ett namn i svarsrutan längst ned klickar du på den lilla blå ikonen till höger eller tryck på Enter-knappen på datorns tangentbord. Just nu kommer inget att hända, men du kommer att förstå senare vad namnet ska användas till!*

> **Testa ditt projekt!** Klicka på START-flaggan ovanför ditt projekt på scenen. Frågar sprajten "Vad heter du?"? Kan du skriva ett svar på frågan i rutan?

Dax att koda vidare!

## 3: Sprajten kan dansa!
Nu vill du ge sprajten några rörelser till musik. 
<video src="./Påskkort_3.mp4" controls muted height=480 width=640 />

>**VAD SKA JAG GÖRA?**

Se i videon ovan hur du ska:
- Lägg till musik till projektet
- Skapa ett meddelande
- Skapa en loop och låt en sprajt byta klädslar för att röra på sig

<br>
>**INSTRUKTION HUR JAG GÖR STEG-FÖR-STEG:**

1. Först lägger vi till musik. Gå till fliken LJUD i övre vänstra hörnet av Scratch.

  ![image alt text](image_40.png)

2. Klicka sen på VÄLJ NYTT LJUD-ikonen i nedre vänstra hörnet. 

  ![image alt text](image_41.png)

3. Välj nytt ljud från ljudbiblioteket. Lyssna på de olika ljuden genom att föra muspekare över den lila Play-symbolen på ljuden och klicka sedan på mittan på det du vill välja in i projektet!  

![image alt text](Ljud_lyssna.png)

> **Tips!** Kategorin **Loopar** är bra om man letar efter en längre musikslinga istället för enskilda ljud. Klicka på knappen **Loopar** högst upp för att få fram endast musikslingor. 

4. Klicka på fliken KOD i vänstra övre hörnet så kommer du tillbaka till kodsidan igen. Se till att din sprajt som ställer frågan är vald.

  ![image alt text](Flik_KOD.png)

5. Nu ska vi lägga till kod för ett meddelande. Från tema HÄNDELSER drar du in blocket **skicka meddelande1**. Sätt in det under de andra blocken på skriptytan.

![image alt text](Block_skickaMeddelande.png)

6. Nu ska vi skapa ett nytt meddelande. Klicka på den lilla pilen bredvid texten **meddelande** i blocket du just lade in. Klicka sen på  **Nytt meddelande** i menyn som kommer fram. 

![image alt text](Block_skapa_nytt_meddelande.png)

7. Skriv in ordet **Dansa** i textrutan och klicka på OK. Nu ändras texten i blocket så det står **skicka Dansa**.

![image alt text](Skapa_nytt_meddelande_Dansa.png)

8. Nu lägger vi in musiken. Från tema **Ljud** drar du in blocket **Spela ljudet ____ tills färdigt**. (i blocket står namnet på det ljud du valde tidigare, i vårt exempel heter ljudet *Dance Around*. 

  ![image alt text](image_7.png)

9. Nu ska vi skapa ett nytt skript till vår sprajt som som vi lägger bredvid det första på skriptytan. Från tema HÄNDELSER drar du in blocket **När jag tar emot meddelande1**. Klicka på den lilla pilen och välj meddelandet **Dansa** som du skapade tidigare.

  ![image alt text](Block_NärJagTarEmotDansa.png)
  
10. Nu ska vi lägga till en loop som gör att kod kan loopas för evigt om och om igen. Från tema KONTROLL drar du in blocket **för alltid**. Sätt fast det under det förra blocket med meddelandet du just drog in.

  ![image alt text](loop_byta_klädsel.png)
  
11. Nu ska vi få sprajten att byta klädslar, eller bilder av olika positioner av sprajten som det är egentligen. Från tema UTSEENDE drar du in blocket **nästa klädsel** och lägger det inuti loopen, så det ser ut såhär:

  ![image alt text](Block_nästaKlädsel.png)
  
12. Från tema KONTROLL drar du in blocket **vänta 1 sekunder**. Lägg in det i loopen under blocket **nästa klädsel**. Klicka på variabeln **1** i blocket och ändra till **0.25** för kortare väntetid.

  ![image alt text](image_8.png)

Nu finns det kod för att din sprajt ska kunna röra på sig och dansa runt till musik!

> **Testa ditt projekt!** Spelas ljudet efter att du har skrivit in ett namn som svar? Dansar sprajten lagom fort eller går det för snabbt eller långsamt? Testa att byta ut hur länge den ska vänta mellan klädselbyten.

## 4: Dansen är slut
För att sprajten ska sluta dansa när melodin är slut, måste du koda den att göra det. Det kan du fixa med ett nytt **meddelande** som berättar att dansen är slut, så att sprajten kan säga en hälsning, exempelvis *"Glad Påsk"* och sluta dansa.
<video src="./Påskkort_4.mp4" controls muted height=480 width=640 />

>**VAD SKA JAG GÖRA?**

Se i videon ovan hur du ska:
- Skapa ett till meddelande
- Stoppa skriptet
- Lägga in en operator och sammanfoga ett svarsmeddelande

<br>
>**INSTRUKTION HUR JAG GÖR STEG-FÖR-STEG:**

1. Först ska vi lägga in kod för ett meddelande. Från tema HÄNDELSER drar du in blocket **skicka meddelande1**. Fäst blocket i det första större skriptet i sprajten, såhär:

  ![image alt text](Block_meddelande2.png)

2. Sen skapar vi ett nytt meddelande. Klicka på lilla pilen i meddelande-blocket och klicka på **Nytt meddelande**. Döp det till *Dansen slut*.

3. Nu ska vi skapa ett helt nytt skript bredvid de andra. Från tema HÄNDELSER drar du ut **När jag tar emot meddelande1** och lägger det fritt på skriptytan som ett nytt skript. Klicka på lilla pilen i blocket och byt till meddelandet *Dansen slut*. 

  ![image alt text](Block_dansen_slut.png)

4. Från tema KONTROLL tar du blocket **stoppa alla**. Lägg det direkt under det förra blocket du lade in. Klicka på lilla pilen i blocket och byt till **andra skript i sprajten**.

  ![image alt text](Block_stoppa_alla_ändra.png)

5. Nu ska vi koda så att sprajten säger något på slutet och lägger in namnet du skrev in i början. Från tema UTSEENDE drar du in blocket **säg Hej! i 2 sekunder**. Fäst det under det förra blocket du lade in, såhär:

  ![image alt text](Block_sägheji2sekunder_slutreplik.png)
  
6. Nu ska vi lägga in en operator. Det är ett block som kan göra beräkningar i koden, exempelvis sätta ihop olika saker. Från tema OPERATORER drar du ut det gröna blocket som heter **sammanfoga äpple och banan**. Lägg det inuti textbubblan i förra blocket där det står **Hej!**. 

  ![image alt text](Block_operator_sammanfoga_lägg_in.png)  

> **Tips** Svårt att lägga in operatorblocket? Gör såhär: dra operatorblockets ena kant snett in över texten Hej! och när det visas en vit ring runt texten Hej! så kan du släppa. Då fäster operatorblocket inne i textcirkeln.

8. Klicka på texten **äpple** i det gröna blocket och skriv istället **Glad Påsk**. (lägg till ett mellanslag efter Glad påsk, så blir det mellanrum mellan Glad Påsk och nästa ord som sen ska komma.)

  ![image alt text](Block_operator_text_GladPåsk.png)  
  
7. Nu ska vi lägga in svaret på projektets första fråga *Vad heter du?*, som sprajten ställde i början. Från tema KÄNNA AV drar du in lilla blocket **Svar** och lägger det inuti den gröna operator-blockets andra textcirkel, där det nu står *banan*. Såhär:

  ![image alt text](Block_svar_in_i_operator_slutreplik.png)  
  

När du är färdig ska koden se ut såhär:

  ![image alt text](image_9.png)

> **Testa ditt projekt!** Slutar sprajten att röra sig när melodin är slut? Säger pingvinen _"Glad Påsk"_ och det namn som du skrev in när kortet frågade _"Vad heter du?"_ i början?

Nu vill vi att alla sprajtar ska röra på sig och dansa loss! Vi kodar vidare!

## 5: Alla ska dansa!
Nu vill vi att de två andra sprajtarna ska dansa också! Du kommer att få se varför **skicka** och **ta emot meddelande** är så bra att ha. Det kallas för en FUNKTION och är en del av programmet som kan anropas flera gånger och från flera olika skript. Då börjar vi koda!
<video src="./Påskkort_5.mp4" controls muted height=480 width=640 />

>**VAD SKA JAG GÖRA?**

Se i videon ovan hur du ska:
- Skapa skript med byte av klädslar i de andra två sprajterna
- Skapa mer rörelse av sprajt

<br>
>**INSTRUKTION HUR JAG GÖR STEG-FÖR-STEG:**

1. Nu ska du skapa två skript vardera på de andra sprajtarna i projektet. Klicka på de små bilderna av sprajtarna under scenen med ditt projekt för att byta till ny figur att koda. Skapa skripten du ser i bilden nedan på vardera sprajt. 

  ![image alt text](image_10.png)

2. Du bestämmer själv vad som ska hända när sprajtarna **tar emot** meddelandet *Dansa* och meddelandet *Dansen slut*. Sprajtarna kan röra sig genom att byta klädslar, kanske glida till ny position eller säga något med pratbubbla de med? Testa dig fram.
Såhär kan till exempel ett skript se ut om du vill att något ska glida till olika slumpvisa ställen. 

  ![image alt text](Skript_glid_slumpposition.png)

> **Testa ditt projekt!** Dansar alla sprajtar nu? Dansar de i rätt hastighet? Testa att ändra antalet sekunder som de väntar innan byte av klädsel.

## 6: Pynta vykortet
Du har dansande sprajtar och musik, men det finns alltid plats för lite mer bling och pynt på vykortet! Kanske ska en annan sprajt dyka upp när musiken tar slut, en snöflinga, en stjärna eller annan figur? 
<video src="./Påskkort_6.mp4" controls muted height=480 width=640 />

>**VAD SKA JAG GÖRA?**

Se i videon ovan hur du ska:
- Lägg till en ny sprajt
- Skapa ett skript som gömmer sprajten när projektet startar
- Låta sprajten ta emot ett meddelande och för alltid byta klädslar
- Låta sprajten ta emot ett meddelande och gömma sig igen

<br>
>**INSTRUKTION HUR JAG GÖR STEG-FÖR-STEG:**

1. Börja med en sprajt som ska vara osynlig i början men dyka upp på slutet, exempelvis ett hjärta. Lägg då till sprajten **Heart** från biblioteket och placera den där du vill ha den på scenen.

  ![image alt text](Ny_sprajt_hjärta.png)

2. Nu ska vi koda när den nya sprajten ska vara gömd och när den ska synas. Från tema HÄNDELSER drar du ut blocket **när GRÖNA FLAGGAN klickas på** och lägger den på den nya sprajtens skriptyta. 

  ![image alt text](Block_NärGrönFlaggaKlickasPå.png)

3. Från tema UTSEENDE drar du ut blocket **göm** och sätter fast den under blocket med gröna flaggan. 

  ![image alt text](Skript_göm.png)

4. Från tema HÄNDELSER drar du in blocket **när jag tar emot Dansa** (alltså ett meddelande). Lägg det fritt på sprajtens skriptyta bredvid det första skriptet. 

  ![image alt text](Block_när_jag_tar_emot_Dansa.png)
  
5. Från tema UTSEENDE drar du in lilla blocket **visa** och fäster det under förra blocket. 

  ![image alt text](Skript_dansa_visa.png)

5. Från tema KONTROLL drar du ut blocket **för alltid**, som alltså är en loop. Fäst det under det förra blocket du drog in. 

  ![image alt text](Skript_visa_loop.png)

6. Från tema UTSEENDE drar du in blocket **nästa klädsel** och lägger det inuti loopen.

  ![image alt text](Skript_visa_loop_nästaKlädsel.png)
  
7. Från tema KONTROLL drar du in blocket **vänta 1 sekunder**. Lägg det längst ned innanför loopen. Klicka på variabeln **1** och ändra till **0.25**. 

  ![image alt text](Skript_visa_loop_nästaKlädsel_vänta.png)
  
8. Om du vill att sprajten ska försvinna igen när musiken tar slut drar du från tema HÄNDELSER in blocket **när jag tar emot Dansa**. Lägg det fritt på skriptytan bredvid de andra skripten. Klicka på lilla pilen i blocket och byt medelandet till **Dansen slut**. 

  ![image alt text](Meddelande_byt_till_Dansen_slut.png)

9. Från tema UTSEENDE drar du sen in blocket **göm** och fäst det direkt under blocket du just drog in. Då ser skriptet ut såhär. 

  ![image alt text](skript_Dansen_slut_göm.png)

> **Testa koden!** Fungerar projektet som du vill? Gömmer sig och visar sig sprajten som den ska? Tips: om något inte fungerar, gå igenom koden och läs den högt så kan man enklare hitta felet. Kontrollera att du valt rätt meddelande i de olika skripten.

## 7: Blinga bakgrundsbilden
Nu ska vi se till att själva bakgrunden får en snygg färgeffekt! 
<video src="./Påskkort_7.mp4" controls muted height=480 width=640 />

>**VAD SKA JAG GÖRA?**

Se i videon ovan hur du ska:
- Koda scenens bakgrundsbild att ta emot ett meddelande
- Koda att bilden för alltid ska ändra färgeffekt
- Stoppa skriptet

<br>
>**INSTRUKTION HUR JAG GÖR STEG-FÖR-STEG:**

1. Klicka på lilla bilden av din bakgrund nere till höger under ditt projekt där det står **Scen**. Då kommer skriptytan för din bakgrund fram, där du kan lägga in kod.

  ![image alt text](Bakgrund_välj_scenen.png)

2. Från tema HÄNDELSER drar du in två meddelandeblock med **när jag tar emot Dansa** Lägg dem bredvid varandra på bakgrundens tomma skriptyta. Ändra så att ett block har meddelandet **Dansa** och det andra har meddelandet **Dansen slut**, så det ser ut såhär:

  ![image alt text](Bakgrund_skript_meddelanden.png)
  
3. Från tema KONTROLL drar du in blocket **för alltid**, alltså en loop, och fäster det under blocket **när jag tar emot Dansa**.

5. Från tema UTSEENDE drar du in blocket **ändra färgeffekten med 25** och lägger den inuti loopen.

6. Från tema KONTROLL drar du in blocket **vänta 1 sekunder**. Lägg det nederst inuti loopen. Klicka på variablen **1** i blocket och skriv **2** istället. 

När du är färdig ska skriptet se ut såhär:

  ![image alt text](Skript_ändra_färgeffekt.png)

7. Från tema KONTROLL drar du in skriptet **stoppa alla**. Fäst det under blocket **när jag tar emot Dansen slut**. Klicka på lilla pilen i blocket och ändra till **stoppa andra skript i sprajten**. 

  ![image alt text](Skript_stoppa_andra_skript_i_sprajten.png)

> **Testa ditt projekt!** Ändrar bakgrundsbilden på scenen färg? Slutar den ändra färg när musiken är slut?

## Färdig!
Grattis, nu har du gjort klart uppgiften.

**Glöm inte att spara ditt projekt!** Döp ditt vykortsprojekt högst upp. Klicka gärna på **Dela** så kan andra även se ditt vykort och projekt.

  ![image alt text](Namnge_dela.png)

> **Testa ditt projekt** och låt gärna andra få prova!

## Utmaning
Har du tid över? Här kommer utmaningar för dig som vill fortsätta.

### Unika sprajtar
Kan du ändra i skripten för dina sprajtar så att de blir mer olika och roliga?
<a href="https://scratch.mit.edu/projects/383506646" target="_blank">
  ![image alt text](Utmaning_bild_exempel.png)</a>

Testa till exempel att:

* Lägg till pratbubblor på sprajtarna så de säger olika saker

* Ändra färgeffekt under dansen (på samma sätt som du gjorde med bakgrunden)

* Ändra storlek på sprajten så den blir exempelvis större eller mindre medan musiken spelas

* Lägg till rotation så att sprajtarna vrider på sig

* Ändra hur fort dom dansar

* låt sprajter glida till slumpvisa positioner

* Rita till objekt eller ändra färger på olika klädslar i dina sprajter

Kan du hitta fler sätt att göra dom mer unika?

## Frågeställningar

* Vad är en loop bra till när man programmerar?

* Vad för block kan du använda för att få spelaren att ge ett svar på en fråga?

* Vad är ett meddelande?

* Vad kan du använda ett meddelande till?
