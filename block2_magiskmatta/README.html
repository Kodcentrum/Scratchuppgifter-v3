<!doctype html>
<html><head><meta charset="utf-8"><meta name="viewport" content="width=device-width"></head><body>
<h1 id="magisk-matta">Magisk matta</h1>
<p>I denna uppgift ska du få skapa en magisk matta som kan flyga till olika spännande platser! Du får själv välja vad som händer på de olika platserna, och du skapar på så sätt en interaktiv berättelse. Du kommer att använda meddelanden för att få olika delar av berättelsen att prata med varandra.</p>
<p>Ett exempel på hur  spelet kan se ut ser du här: <a href="https://scratch.mit.edu/projects/116594645/" target="_blank">https://scratch.mit.edu/projects/116594645/</a></p>
<p><img src="image_1.png" alt="image alt exempel"></p>
<h2 id="1-s-tt-upp-en-scen-och-sprajtar">1: Sätt upp en scen och sprajtar</h2>
<ol>
<li><p>Skapa ett nytt projekt och ta bort katten.</p>
</li>
<li><p>Välj en ny bakgrund från biblioteket. Välj en plats som du tycker passar för en magisk matta, här i exemplet använder vi <strong>Desert</strong>.</p>
</li>
<li><p>Lägg till sprajten <strong>Magic Carpet</strong></p>
</li>
<li><p><strong>Flytta</strong> mattan så att dess <strong>y-värde</strong> är <strong>mer än 100</strong>.</p>
</li>
<li><p><strong>Förminska</strong> den med förminskningsverktyget (<img src="image_2.png" alt="image alt verktyg">). Ungefär <strong>10</strong> gångers förminskning är lagom.</p>
</li>
<li><p>Gå in på scenen och <strong>lägg till</strong> en <strong>bakgrund</strong>. Välj en till bakgrund, som ska vara platsen dit mattan åker, här i exemplet har vi valt en <strong>basketplan</strong>.</p>
</li>
<li><p>Lägg till en sprajt som flygande mattan behöver nudda för att kunna åka till en annan plats. Här i exemplet har vi valt <strong>Basketball</strong>, eftersom mattan ska åka till en basketplan.</p>
</li>
<li><p>Den nya sprajten ska ligga på marken så se till att dess <strong>y-värde</strong> är <strong>mindre än 0</strong>.</p>
</li>
</ol>
<h2 id="2-f-mattan-att-sv-va-och-ka">2: Få mattan att sväva och åka</h2>
<p>Nu ska du koda så att mattan rör sig upp och ned om och om igen, så att det ser ut som att den svävar i luften. Sedan ska du koda så att mattan åker dit på scenen som du klickar med musen. Hur kommer mattan veta att användaren har klickat på bakgrunden? Svaret är MEDDELANDEN, vilket är ett sätt att kommunicera mellan olika delar av koden. Scenen kommer skicka ut ett meddelande som mattan lyssnar på. Fiffigt va?</p>
<ol>
<li><p>Klicka på <strong>scenen</strong> i nedre vänsta hörnet så att den markeras.  Skapa ett skript för <strong>scenen</strong> som gör att när den <strong>klickas på</strong> så skickas meddelandet <strong>”matta åk”</strong></p>
<p><img src="image_3.png" alt="image alt scenen"><img src="image_9.png" alt="image alt scenen"></p>
</li>
<li><p>Skapa ett skript för mattan som säger:</p>
<ul>
<li><p>Startar när START klickas på</p>
</li>
<li><p><strong>Gå till x: y:</strong>. Ange dina startkoordinater, t ex x: 165, y: 135</p>
</li>
<li><p>För alltid:</p>
</li>
<li><p><strong>Glider</strong> under 1 sekund till <strong>X:samma som förut</strong>, <strong>Y:samma som förut minus 5</strong></p>
</li>
<li><p><strong>Glider</strong> under 1 sekund till <strong>X:samma som förut</strong>, <strong>Y:samma som förut plus 5</strong></p>
</li>
</ul>
</li>
<li><p>Skapa ett till skript för <strong>mattan</strong> som säger:</p>
<ul>
<li><p>Startar när den tar emot meddelandet <strong>”matta åk”</strong></p>
</li>
<li><p><strong>Stoppa</strong> andra skript i sprajten</p>
</li>
<li><p><strong>Glider</strong> under 1 sekund till <strong>X och Y-position för musen</strong></p>
</li>
<li><p>Sedan ska mattan <strong>för alltid glida upp och ner</strong> igen. <strong>Återanvända koden</strong> du skapade ovan i punkt 2!</p>
</li>
</ul>
<blockquote>
<p><strong>Tips:</strong> För att återanvända kod kan du högerklicka på ett kodblock och välj <strong>kopiera</strong>: <img src="image_10.png" alt="image alt block"></p>
</blockquote>
<p><img src="image_4.png" alt="image alt block"></p>
<blockquote>
<p>Testa programmet! Glider mattan upp och ner? Vad händer om du klickar på bakgrunden?</p>
</blockquote>
</li>
</ol>
<h2 id="3-byta-bakgrund-n-r-mattan-r-r-bollen">3: Byta bakgrund när mattan rör bollen</h2>
<p>Nu ska du koda så att mattan åker till basketplanen när den åker in i basketbollen. Då behöver du kod som upptäcker en KOLLISION, det vill säga om mattan krockar med basketbollen.</p>
<ol>
<li><p>Skapa ett skript för <strong>basketbollen</strong> som säger:</p>
<ul>
<li><p>Startar när sprajten klickas på</p>
</li>
<li><p>Skickar meddelandet <strong>”matta åk”</strong></p>
</li>
</ul>
</li>
<li><p>Skapa sedan ett till skript för <strong>basketbollen</strong> som säger:</p>
<ul>
<li><p>Startar när START klickas på</p>
</li>
<li><p><strong>För alltid</strong>: skicka meddelande <strong>”bollkollision”</strong> OM den <strong>rör</strong> sprajten <strong>Magic Carpet</strong> (mattan).</p>
</li>
</ul>
</li>
<li><p>Skapa ett skript för <strong>mattan</strong> som säger:</p>
<ul>
<li><p>Startar när den tar emot meddelandet <strong>”bollkollision”</strong></p>
</li>
<li><p><strong>Repetera</strong> till mattans <strong>storlek</strong> är <strong>mindre än 10</strong>:</p>
</li>
<li><p>Ändra storleken med <strong>-2</strong></p>
</li>
<li><p>Skicka meddelande <strong>”basketplan”</strong></p>
</li>
<li><p><strong>Repetera</strong> till mattans <strong>storlek</strong> är <strong>större än 50</strong>:</p>
</li>
<li><p>Ändra storleken med <strong>2</strong></p>
</li>
</ul>
</li>
<li><p><strong>Ändra</strong> skriptet för <strong>mattan</strong> som utförs när START klickas på, så att den <strong>sätter storleken</strong> till <strong>50%</strong>. Då har mattan en lagom storlek i början av spelet.</p>
</li>
<li><p>Ändra också så att mattan <strong>läggs överst</strong> i början av  spelet. Annars kan det hända att den blir gömd bakom basketbollen.</p>
<p><img src="image_5.png" alt="image alt block"></p>
<p><em>Här är de block som behövs för punkterna 1 till 5. Tänk på att vissa ska användas till skript för basketbollen och vissa ska användas till skript för mattan.</em></p>
</li>
</ol>
<blockquote>
<p>Testa programmet! Vad händer när du klickar på bollen?</p>
</blockquote>
<h2 id="4-ljudeffekter">4: Ljudeffekter</h2>
<p>För att göra det lite roligare ska vi lägga till ljudeffekter.</p>
<ol>
<li><p>Nu kan du lägga till en <strong>ljudeffekt</strong> när mattan åker in i bollen. Gå till mattan och klicka på <strong>ljud-fliken</strong>. Lägg till ljudet <strong>&quot;Spiral&quot;</strong></p>
<p><img src="image_6.png" alt="image alt block"></p>
</li>
<li><p>Sätt in <strong>ljudblocket</strong> på rätt ställe så att det spelas när mattan far in i bollen. Testa dig fram för att se vart det passar bäst att placera ljudet.</p>
</li>
</ol>
<p>Nu är det dags att byta bakgrund och dölja basketbollen:</p>
<ol>
<li><p>Skapa ett skript för <strong>scenen</strong> som säger:</p>
<ul>
<li><p>Startar när den tar emot meddelandet <strong>”basketplan”</strong></p>
</li>
<li><p>Byter till <strong>bakgrund</strong> till <strong>basketplan</strong></p>
</li>
</ul>
</li>
<li><p>Skapa ett skript för <strong>scenen</strong> som ser till att bakgrunden är <strong>Öken</strong> (desert) när START klickas på.</p>
</li>
<li><p>Skapa ett skript i <strong>basketbollen</strong> som <strong>gömmer</strong> sprajten när den tar emot meddelandet <strong>”basketplan”</strong></p>
</li>
<li><p>Skapa också ett skript i <strong>basketbollen</strong> som <strong>visar</strong> sprajten när START klickas på.</p>
<p><img src="image_7.png" alt="image alt block"></p>
</li>
</ol>
<blockquote>
<p>Testa! Fungerar ljuden? Nu har du kodat ett enkelt program med en magisk matta som kan åka till en basketplan!</p>
</blockquote>
<h2 id="5-ka-tillbaka-till-knen">5: Åka tillbaka till öknen</h2>
<p>Det sista du ska få koda är att göra så att mattan kan åka tillbaka till öknen. Då behöver du en ny sprajt att klicka på.</p>
<ol>
<li><p>Lägg till en sprajt som flygande mattan ska nudda för att kunna åka tillbaka till öknen (eller den bakgrund du valt). Här i exemplet har vi valt <strong>Sun</strong>.</p>
</li>
<li><p>Skapa ett skript för den sprajten som säger:</p>
<ul>
<li><p>Startar när man klickar på START</p>
</li>
<li><p><strong>Gömmer</strong> sprajten</p>
</li>
<li><p>För alltid:</p>
</li>
<li><p>OM solen rör mattan så skicka meddelandet <strong>”solkollision”</strong></p>
</li>
</ul>
</li>
<li><p>Skapa ett till skript för <strong>solen</strong> som säger:</p>
<ul>
<li><p>Startar när sprajten klickas på</p>
</li>
<li><p>Skickar meddelande <strong>”matta åk”</strong></p>
</li>
</ul>
</li>
<li><p>Skapa ett tredje skript för <strong>solen</strong> som ser till att solen <strong>göms</strong> när den tar emot meddelandet <strong>”öknen”</strong></p>
</li>
<li><p>Till sist skapa ett skript för <strong>solen</strong> som <strong>visar</strong> den om den tar emot meddelandet <strong>”basketplan”</strong></p>
</li>
<li><p>Klicka på <strong>scenen</strong> och skapa ett skript där som säger:</p>
<ul>
<li><p>Startar när den tar emot meddelandet <strong>”öknen”</strong></p>
</li>
<li><p>Byter <strong>bakgrund</strong> till <strong>öknen (”desert”)</strong></p>
</li>
</ul>
</li>
<li><p>Skapa ett skript för <strong>mattan</strong> säger:</p>
<ul>
<li><p>Startar när den tar emot meddelandet <strong>”solkollision”</strong></p>
</li>
<li><p>Spela ljudet <strong>”spiral”</strong></p>
</li>
<li><p><strong>Repetera</strong> till mattans <strong>storlek</strong> är <strong>mindre än 10</strong>:</p>
</li>
<li><p>Ändra storleken med <strong>-2</strong></p>
</li>
<li><p>Skicka meddelande <strong>öken</strong></p>
</li>
<li><p><strong>Repetera</strong> till mattans <strong>storlek</strong> är <strong>större än 30</strong>:</p>
</li>
<li><p>Ändra storleken med <strong>2</strong></p>
</li>
</ul>
</li>
</ol>
<blockquote>
<p><strong>Tips:</strong> Detta är nästan samma skript som händer när den tar emot meddelandet <strong>”bollkollision”</strong>. Du kan därför kopiera den koden om du vill och göra de nödvändiga ändringarna.</p>
</blockquote>
<p>  <img src="image_8.png" alt="image alt block"></p>
<blockquote>
<p>Testa spelet! Kan du åka tillbaka till öknen genom att klicka på solen?</p>
<p>Är basketbollen försvunnen i öknen? Varför? Kan du fixa det? <strong>Tips:</strong> använd meddelandet <strong>&quot;öken&quot;</strong>.</p>
</blockquote>
<h2 id="f-rdig-">Färdig!</h2>
<p>Grattis, nu har du gjort klart uppgiften.</p>
<p><strong>Glöm inte att spara ditt projekt!</strong> Döp det gärna till uppgiftens namn så att du enkelt kan hitta den igen.</p>
<blockquote>
<p><strong>Testa ditt projekt</strong><br>  Visa gärna någon det som du har gjort och låt dem testa. Tryck på DELA för att andra ska kunna hitta spelet på Scratch. Gå ut till projektsidan och låt någon annan testa spelet!</p>
</blockquote>
<h2 id="utmaningar">Utmaningar</h2>
<p>Nu är det upp till dig att bestämma vad du vill ska hända på de olika platserna! Hitta på egna berättelser med sprajter som du själv väljer. Få dem att röra sig, säga saker eller låta. Kanske ska du leta efter något på de olika platserna? När du hittar det och klickar med musen, åker mattan till nästa plats!”</p>
<h2 id="fr-gest-llningar">Frågeställningar</h2>
<ul>
<li><p>Vad händer man sänker Y-värdet på en sprajt?</p>
</li>
<li><p>Vad är ett meddelande?</p>
</li>
<li><p>Vad kan man använda sådana till?</p>
</li>
<li><p>Vad är en kollision?</p>
</li>
</ul>
</body></html>
