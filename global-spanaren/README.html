<!doctype html>
<html><head><meta charset="utf-8"><meta name="viewport" content="width=device-width"></head><body>
<h1 id="globalspanaren">Globalspanaren</h1>
<p>Här får du skapa och koda två Globalspanare som hjälper dig spana på de Globala målen. Välj ett globalt mål och låt Globalspanaren nr 1 berätta om vad du upptäcker när du spanar lokalt där du bor och låt den även spana globalt. Låt Globalspanaren nr 2 berätta och ge förslag på en ide eller uppfinning som gör ditt globala mål bättre. Dina två Globalspanare blir de som redovisar vad du lärt dig i projektet och om ditt Globala mål. I den här uppgiften får du prova på att koda villkor, operatorer och om du vill även slump i Scratch.</p>
<p>Klicka på bilden nedanför för att testa ett exempelprojekt med två Globalspanare: <a href="https://scratch.mit.edu/projects/364987902" target="_blank"><img src="image_0.png" alt="image alt text">&gt;</p>
<blockquote>
<p>Bläddra dig fram genom denna guide, steg för steg. <a href="https://scratch.mit.edu" target="_blank">
Öppna även verktyget Scratch på sajten www.scratch.mit.edu</a> där du kodar och skapar själva Globalspanar-projektet utifrån Kodbokens instruktioner.</p>
</blockquote>
<p>Dax att börja koda!</p>
<h2 id="1-v-lj-bakgrund-och-den-f-rsta-globalspanaren">1: Välj bakgrund och den första Globalspanaren</h2>
<p>Här ska du välja en ny bakgrund och välja din första globalspanare.</p>
<video src="./MinRobot_1.mp4" controls muted height=480 width=640 />

<blockquote>
<p><strong>VAD SKA JAG GÖRA?</strong></p>
</blockquote>
<pre><code>Titta i videon ovan hur du ska:
</code></pre><ul>
<li>Ta bort kattfiguren</li>
<li>Välj ny sprajt</li>
<li>Ändra sprajtens storlek större eller mindre (om du vill)</li>
<li>Lägg till en bakgrundsbild</li>
</ul>
<p><br></p>
<blockquote>
<p><strong>INSTRUKTION HUR JAG GÖR STEG-FÖR-STEG:</strong></p>
</blockquote>
<ol>
<li><p>Logga in på Scratch och öppna ett nytt projekt genom att trycka på <strong>Skapa</strong> på Scratch startsida.</p>
</li>
<li><p>Ta bort Katt-sprajten i projektet genom att klicka på soptunnan på den lilla kattbilden under scenen. Då försvinner katten ur projektet.</p>
</li>
</ol>
<p><img src="Ta_bort_Sprajt.png" alt="image alt text"></p>
<p>Dax att välja en figur som ska vara din Globalspanare nr 1. I vårt exempelprojekt har vi valt sprajten men du väljer vilken figur du vill som din Globalspanare nr 1.</p>
<ol start="3">
<li>Klicka på knappen <strong>Välj ny sprajt</strong>. Det är den lilla blå symbolen med en vit katt på, som du finner i nedre högra hörnet i Scratch. Klicka på en sprajt du vill ha i sprajtbibioteket som kommer fram, så läggs den till i ditt projekt.</li>
</ol>
<p><img src="Ny_Sprajt-knapp.png" alt="image alt text"></p>
<ol start="4">
<li>Om din figur är för stor eller för liten kan du ändra storleken på den. Klicka på siffrorna vid <strong>Storlek</strong> som finns under scenen och skriv in nytt lägre eller högre tal. Storleken visas i procent, där 100 är full storlek. Prova dig fram tills du är nöjd.</li>
</ol>
<p><img src="Ändra_Storlek_Sprajt.png" alt="image alt text"></p>
<ol start="5">
<li>Nu ska du välja en ny bakgrundsbild. I nedre högra hörnet finns en blå ikonen för <strong>Välj en bakgrund</strong>. Klicka på den så kommer du till Scratch bakgrunds-bibliotek. Klicka på en bakgrundsbild du gillar så läggs den till i ditt projekt.</li>
</ol>
<p><img src="ny-bakgrund-knapp.png" alt="image alt text"></p>
<p>Nu har du din Globalspanare nr 1 och en bakgrund. Nu ska vi börja koda vad din Globalspanare nr 1 ska berätta om.</p>
<h2 id="2-globalspanarens-fr-gor">2: Globalspanarens frågor</h2>
<p>Nu ska du få din robot att fråga vad du behöver hjälp med. Det kan vara att exempelvis hjälpa dig att välja maträtt till middag, välja kläder om regn eller soligt ute eller peppa dig med glad musik om du känner dig ledsen. I vårt exempel har vi valt att skapa en robot som hjälper oss välja middagsmat.</p>
<video src="./MinRobot_2.mp4" controls muted height=480 width=640 />

<blockquote>
<p><strong>VAD SKA JAG GÖRA?</strong></p>
</blockquote>
<p>Se i videon ovan hur du ska:</p>
<ul>
<li>Lägg till ett startskript för &quot;När gröna flaggan klickas på&quot;</li>
<li>Lägg till ett block för Globalspanaren så den säger en hälsning och presenterar vilken årskurs,skola och vilket Globalt mål ni valt.</li>
<li>Lägg till en fråga med två svarsval och låt roboten vänta på ditt svar. Skriv in frågan Ska jag spana lokalt eller globalt?</li>
</ul>
<p><br></p>
<blockquote>
<p><strong>INSTRUKTION HUR JAG GÖR STEG-FÖR-STEG:</strong></p>
</blockquote>
<ol>
<li><p>Se först till att din Globalspanarsprajt är vald, genom att klicka på den lilla sprajt-figuren under scenen så den blir blåmarkerad. Nu kan du börja koda din Globalspanare nr 1.</p>
</li>
<li><p>Från tema <strong>HÄNDELSER</strong> drar du in kodblocket <strong>När GRÖN FLAGGA klickas på</strong> och lägger det på skriptytan för din Globalspanare. Det här är koden för startknappen på ditt projekt.</p>
</li>
</ol>
<p><img src="koda-handelser-nar-start-klickas-pa.png" alt="image alt text"></p>
<ol start="3">
<li>Från tema <strong>UTSEENDE</strong> drar du in kodblocket <strong>säg hej i 2 sekunder</strong> Lägg det direkt under <strong>När GRÖN FLAGGA klickas på</strong>.</li>
</ol>
<p><img src="utseende_sag_hej.png" alt="image alt text"></p>
<ol start="4">
<li>Klicka på ordet <em>Hej</em> i det lila kodblocket du just lade till och ändra texten till så att din robot presenterar vilken årskurs, vilken skola och vilket Globalt mål ni valt.I vårt exempel har vi gjort en Globalspanare som säger: <em>Hej! Vi är från åk 5 i XXXskolan. Vi har valt att spana på det Globala målet nr 6!</em>.
!
<img src="utseende_text_intro.png" alt="image alt text"></li>
</ol>
<blockquote>
<p><strong>Testa koden!</strong> Klicka på den lilla flaggan ovanför scenen och testa koden. Presenterar sig Globalspanaren?</p>
</blockquote>
<ol start="5">
<li><p>Nu vill vi att Globalspanaren ska ställa en fråga som vi ska skriva in svaret på. Då behöver vi ett annat block. Under tema <strong>KÄNNA AV</strong> finns blocket <strong>fråga</strong> <em>Vad heter du?</em> <strong>och vänta</strong>. Dra sedan in blocket och sätt ihop det underst med de andra kodblocken på skriptytan.</p>
</li>
<li><p>Klicka på texten i kodblocket du lade till och ändra texten <em>Vad heter du?</em> till frågan: Vill du jag ska spana lokalt eller globalt? som din din robot ska ställa dig, så den vet hur den bäst kan hjälpa dig.</p>
</li>
</ol>
<p><img src="utseende_text_intro2.png" alt="image alt text"></p>
<blockquote>
<p><strong>Tänk på!</strong> Det är viktigt att skriva rätt i det svar ger till er Globalspanare, då svaret måste vara exakt det samma som roboten efterfrågar,lokalt eller globalt? Tänk på att stava exakt så som Globalspanaren frågar.</p>
</blockquote>
<blockquote>
<p><strong>Tips!</strong> Har ni en egen ide till fråga som passar er Globalspanare? Självklart kan ni välja den. Tänk på att välja en fråga som man kan svara så man får svar på vad ni spanat på lokalt eller globalt. Frågan måste kunna ha två svar som alternativ.</p>
</blockquote>
<p><img src="image_fråga.png" alt="image alt text"></p>
<blockquote>
<p><strong>Testa ditt projekt!</strong> Klicka på START-flaggan. Frågar Globalspanaren din fråga? Vad händer om du skriver ett svar i nedre textrutan?</p>
</blockquote>
<p>Nu har vi en Globalspanare nr 1 som presenterar er klass och skola, vilket globalt mål och som ställer frågor. Men hur ska den veta ditt svar? Vi måste koda vidare.</p>
<h2 id="3-globalspanaren-ber-ttar-om-sin-spaning">3: Globalspanaren berättar om sin spaning</h2>
<p>För att din Globalspanare ska kunna hjälpa dig att berätta om vad klassen lärt sig om ert Globala mål måste den veta vad du svarar på frågan. Dessutom behöver den instruktioner om vad den ska berätta om göra beroende på vilket svar du ger den. Då använder vi kod för att skapa ett villkor som säger att OM svaret är exempelvis lokalt så berättar globalspanaren det här. Exempelvis: Om svaret är &quot;lokalt&quot; då berättar du om vad ni spanat om lokalt.</p>
<video src="./MinRobot_3.mp4" controls muted height=480 width=640 />

<blockquote>
<p><strong>VAD SKA JAG GÖRA?</strong></p>
</blockquote>
<p>Se i videon ovan hur du ska:</p>
<ul>
<li>Lägg till ett villkors-block för &quot;Om__Då&quot;</li>
<li>Lägg till en operator för &quot;<strong> = _</strong> &quot;</li>
<li>Lägg till blocket för frågans svar i operatorn</li>
<li>Skriv in ett av frågans svarsval i operatorn</li>
<li>Lägg till så Globalspanaren svarar tillbaka</li>
</ul>
<p><br></p>
<blockquote>
<p><strong>INSTRUKTION HUR JAG GÖR STEG-FÖR-STEG:</strong></p>
</blockquote>
<ol>
<li>Under tema <strong>KONTROLL</strong> finns kodblocket <strong>om __ då</strong>. Dra in blocket och lägg det direkt under din Globalspanares frågor i koden.</li>
</ol>
<p><img src="robot_om_då.png" alt="image alt text"></p>
<ol start="2">
<li>Ser du det kantiga hålet mellan <strong>om</strong> och <strong>då</strong> i kodblocket du just lade till? Nu ska vi lägga in kod där som säger att <strong>om</strong> <em>Svar = lokalt</em> <strong>då</strong>. Gör såhär: Gå först till det gröna temat <strong>OPERATORER</strong> och leta fram kodblocket som har tecknet för &quot;lika med&quot; i sig ( = ). Dra in blocket och lägg det inuti det kantiga hålet mellan <strong>om __ då</strong>. Då ser skriptet ut såhär:</li>
</ol>
<p><img src="Robot_operatorer_kodblock.png" alt="image alt text"></p>
<ol start="3">
<li>Nu ska vi lägga in vad det gröna operatorblocket ska hantera för variabler. Vi vill att det ska stå kod som ger <strong>om</strong> <em>Svar = lokalt</em> <strong>då</strong>. Koden ska <strong>känna av</strong> vilket svar som skrivs in i textrutan för svaret. Gå därför till tema <strong>KÄNNA AV</strong> och hitta kodblocket <strong>svar</strong>. Dra in blocket så det lägger sig inuti den första tomma vita cirkeln i den gröna operator-blocket, så det ser ut såhär:</li>
</ol>
<p><img src="Robot_operator_svar-block.png" alt="image alt text"></p>
<ol start="4">
<li><p>Skriv sedan in det första av de svarsval du gav i Globalspanarens fråga, exempelvis svaret <strong>lokalt</strong> så som vår Globalspanare efterfrågar i exemplet i denna instruktion. (<em>&quot;Vill du att jag berättar om vår spaning för mål nr 6 lokalt eller globalt?&quot;</em>).</p>
</li>
<li><p>Nu ska vi ändra så att svaret blir lika med ett av Globalspanarens givna svarsval i det gröna operatorblocket. Klicka på variabelsiffran 50 och skriv istället ett av Globalspanarens två svarsval, lokalt eller globalt. I vårt exempel med vår Globalspanare skriver vi svarsvalet <em>lokalt</em>.</p>
</li>
</ol>
<p><img src="Robot_svarsval_kött.png" alt="image alt text"></p>
<ol start="6">
<li>Nu vet Globalspanaren vilket svar vi valt och kan hjälpa dig, dax att lägga till Globalspanarens egna svar. Under tema <strong>UTSEENDE</strong> finns blocket <strong>säg Hej! i 2 sekunder</strong>. lägg in det blocket inuti den gula villkors-loopen. Ändra texten till Globalspanarens svar som berättar mer om det val du skrivit till den. I vårt exempel blir koden med svaret såhär:</li>
</ol>
<p><img src="Robot_hjälpande_svar_köttbullar.png" alt="image alt text"></p>
<ol start="7">
<li>Gör nu en exakt likadan kod till som den du just gjort för det första svarsvalet ovan, men som istället styr vad som händer om du svarar det andra svarsvalet. Exempelvis om vi svarar Globalroboten att vi vill höra den berätta om <em>globalt</em> istället för <em>lokalt</em>. Repetera steg 1-6 ovan för att bygga en likadan kodbit till. Sätt in hela kodbiten direkt under det förra, så det ser ut såhär:</li>
</ol>
<p><img src="Robot_två_frågor_och_svar.png" alt="image alt text"></p>
<blockquote>
<p><strong>Testa koden!</strong> Vad händer när du svarar Globalspanaren ett av svarsvalen? Fungerar de olika svaren?</p>
</blockquote>
<p>Nu har vi en Globalspanare som kan hjälpa dig och berätta om klassens spaningar lokalt och globalt kring det Globala målet klassen valt! Men visst vore det kul om den spelade lite musik och rörde på sig! Vi pimpar vår Globalspanare lite!</p>
<h2 id="4-globalspanaren-spelar-ljud">4: Globalspanaren spelar ljud</h2>
<p>Nu ska vi lägga på lite musik eller ljudeffekter till din Globalspanares olika svar.</p>
<video src="./MinRobot_4.mp4" controls muted height=480 width=640 />

<blockquote>
<p><strong>VAD SKA JAG GÖRA?</strong></p>
</blockquote>
<p>Se i videon ovan hur du ska:</p>
<ul>
<li>Lägg till två ljudblock inom villkoret</li>
<li>Lägga till nytt ljud</li>
<li>Ändra ljudet i ljudblocket så rätt spelas</li>
</ul>
<p><br></p>
<blockquote>
<p><strong>INSTRUKTION HUR JAG GÖR STEG-FÖR-STEG:</strong></p>
</blockquote>
<ol>
<li>Först ska vi lägga till kodblocken för ljud, så att Globalspanaren vet när den ska spela sin musik. Under tema <strong>LJUD</strong> väljer du kodblocket <strong>Starta ljud</strong> <em>Pop</em>. Dra in två sådana block och lägg dem inuti vardera villkors-loop för <strong>om...då</strong>, så det ser ut såhär:</li>
</ol>
<p><img src="Robot_kod_ljud_pop.png" alt="image alt text"></p>
<blockquote>
<p><strong>Tips!</strong> Ibland kan det stå något annat ljud än just ljudet <strong>Pop</strong> i kodblocket. Det är ok, välj det ändå.</p>
</blockquote>
<blockquote>
<p><strong>Testa koden!</strong> Kör igång ditt projekt och testa koden. Hörs det ett ljud efter att Globalspanaren svarat på ditt knappval? Om du hör ljudet så vet du att din Globalspanare kan skapa ljud. Om du inget hör, kolla att högtalarna på din dator är på och volymen bra och prova att starta projektet igen.</p>
</blockquote>
<ol start="2">
<li>Nu ska vi välja ett nytt ljud eller musik som du tycker passar din Globalspanares två olika svar. Klicka på <strong>fliken</strong> som heter <strong>Ljud</strong> i övre vänstra hörnet i Scratch. Då kommer du till Scratch ljudredigerare, där du kan välja nya ljud.</li>
</ol>
<p><img src="Flik_ljud.png" alt="image alt text"></p>
<ol start="3">
<li>Nu ska vi välja två olika ljud eller musiksslingor som du tycker passar för din Globalspanares två olika svar. Klicka på <strong>Välj nytt ljud</strong> som är den lilla blå knappen med en vit högtalare på i nedre vänstra hörnet av Scratch.</li>
</ol>
<p><img src="image_41.png" alt="image alt text"></p>
<ol start="4">
<li>Om du vill ha musik väljer du kategorin <strong>Loopar</strong> högst upp, vill du ha ljudeffekter kan du välja kategorin <strong>Effekter</strong>. Lyssna på de olika ljuden genom att klicka på de lilla små Play-knapparna. När du hittat ett ljud du vill ha klickar du mitt på ljudets svarta hägtalarbild så läggs ljudet till i ditt projekt.</li>
</ol>
<p><img src="Ljud_Loopar.png" alt="image alt text"></p>
<ol start="5">
<li><p>Gör om steg 2 och 3 och välj ditt andra ljud till ditt projekt. I vårt exempelprojekt har vi valt två likadana datorljud som heter  <strong>computer beep</strong>.</p>
</li>
<li><p>När du är nöjd klickar du på fliken <strong>KOD</strong> i övre vänstra hörnet av Scratch, så kommer du tillbaka till Globalspanarens skriptyta med all kod igen.</p>
</li>
</ol>
<p><img src="flik_kod.png" alt="image alt text"></p>
<ol start="7">
<li>Klicka nu på den lilla pilen i dina kodblock för ljud. Byt ljudet som ska spelas till något av de nya ljud som du valt. I vårt exempelprojekt ser nu koden ut såhär:</li>
</ol>
<p><img src="Robot_ljudblock_ljud.png" alt="image alt text"></p>
<blockquote>
<p><strong>Testa koden!</strong> Spelar Globalspanaren dina nya ljud när du testar dina olika svarsknappar?</p>
</blockquote>
<p>Nu har vi en Globalspanare som svarar och som spelar ljud. Kul om den rör sig lite också. Vi lägger till kod för rörelse!</p>
<h2 id="5-globalspanaren-r-r-sig">5: Globalspanaren rör sig</h2>
<p>För att göra Globalspanaren mer levande kan den gärna få röra sig. Det kan man lösa på olika sätt för att få fram olika rörelser.</p>
<video src="./MinRobot_5.mp4" controls muted height=480 width=640 />

<blockquote>
<p><strong>VAD SKA JAG GÖRA?</strong></p>
</blockquote>
<p>Se i videon ovan hur du ska:</p>
<ul>
<li>Lägg till två rörelseblock, ett i vardera villkor, för Globalspanaren att glida iväg</li>
<li>Lägg till en startposition för er Globalspanare</li>
<li>Animera Globalspanarens olika klädslar med block för att ändra klädsel, ett i vardera villkor</li>
<li>Lägg till en bestämd första Globalspanarklädsel när projektet startas</li>
</ul>
<p><br></p>
<blockquote>
<p><strong>INSTRUKTION HUR JAG GÖR STEG-FÖR-STEG:</strong></p>
</blockquote>
<ol>
<li>Under tema <strong>RÖRELSE</strong> finns kodblocket <strong>glid 1 sekunder till slumpmässig position</strong>. Dra in två sådana block och lägg ett inuti vardera villkor med <strong>om...då</strong>. Då ser koden ut såhär:</li>
</ol>
<p><img src="Robot_kod_rörelse_glid.png" alt="image alt text"></p>
<p>2.. För att Globalspanaren alltid ska ha samma startpunkt varje gång du startar om, behöver du lägga in en <strong>startposition</strong> i koden. Se först till att din Globalspanare står på det ställe där du vill den alltid ska starta, du kan dra Globalspanar-sprajten dit du vill den ska stå. Under tema <strong>RÖRELSE</strong> finns kodblocket <strong>gå till x: <strong> och y: </strong></strong>. Dra in detta block och lägg det direkt under blocket <strong>När GRÖN FLAGGA klickas på</strong>.</p>
<p><img src="Robot_kod_startposition.png" alt="image alt text"></p>
<blockquote>
<p><strong>Testa koden!</strong> Vad händer när du kör koden? Rör sig Globalspanaren när den svarat dig? Hoppar den tillbaka till sin startposition varje gång du klickar på den gröna flaggan?</p>
</blockquote>
<ol start="3">
<li>Om du vill kan du även animera din Globalspanare så den ändrar sig i utseendet. Det kan du göra genom att växla mellan olika bilder av Globalspanar-sprajten. I Scratch kallas bilderna det för sprajtens <strong>klädslar</strong>. Alla sprajtar har inte flera klädslar, men många har det. Kontrollera vilka klädslar din sprajt har genom att klicka på fliken <strong>KLÄDSLAR</strong> som finns i övre vänstra hörnet. Då ser du sprajtens klädslar till vänster. I vårt exempel ser vår Globalspanar klädslar ut såhär:</li>
</ol>
<p><img src="Robot_klädslar.png" alt="image alt text"></p>
<ol start="4">
<li>Varje klädsel har ett namn. Dessa går att lägga in i kod-skriptet så att du kan byta klädslar. Bestäm först vilken klädsel du vill att din Globalspanare ska ha varje gång den startas. Under tema <strong>UTSEENDE</strong> finns blocket <strong>ändra klädsel till...</strong>. Lägg blocket direkt under översta blocket med gröna startflaggan. Klicka sen på lilla <strong>pilen i blocket</strong> och ändra till den klädsel du vill ha som start-klädsel.</li>
</ol>
<p><img src="Robot_kod_klädsel_byt.png" alt="image alt text"></p>
<ol start="5">
<li>Lägg nu in två likadana block till med <strong>ändra klädsel till...</strong>. Lägg ett block inom vardera villkors-loop <strong>om...då</strong>. Ändra dem till den klädsel du vill att din Globalspanare ska få varje gång den gett sitt svar. Såhär kan koden se ut nu:</li>
</ol>
<p><img src="Robot_kod_klädsel_olika.png" alt="image alt text"></p>
<blockquote>
<p><strong>Testa koden!</strong> Vad händer när du kör koden? Rör sig Globalspanaren? Byter den klädslar?</p>
</blockquote>
<blockquote>
<p><strong>Tips!</strong> Om din sprajt saknar fler klädslar, eller om du ritat din egen sprajt, kan du skapa fler klädslar genom att exempelvis kopiera sprajtens enda klädsel (högerklicka på den enda klädsel som finns och välj kopiera, så får du en till likadan) och sedan ändra lite på den nya klädseln som skapades. Kanske du vill ändra färg på sprajten med hink-verktyget, eller måla dit en glad mun eller stora ögon?</p>
</blockquote>
<h2 id="f-rdig-">Färdig!</h2>
<p>Grattis, nu har du gjort klart uppgiften. Om du har följt vår instruktion ser den färdiga koden ut ungefär såhär:</p>
<p><img src="Robot_färdigt_skript.png" alt="image alt text"></p>
<p><strong>Glöm inte att spara ditt projekt!</strong> Döp det gärna till uppgiftens namn så att du enkelt kan hitta den igen.</p>
<blockquote>
<p><strong>Testa ditt projekt</strong><br>Visa gärna någon det som du har gjort och låt dem testa. Tryck på DELA för att andra ska kunna hitta spelet på Scratch. Gå ut till projektsidan och låt någon annan testa spelet!</p>
</blockquote>
<p>OBS!! Lägg till kod för Globalspanare nr 2 - Klassens ide´för att förbättra det Globala målet.</p>
<p>OBS!!!!! Ta bort ## Utmaning
Har du tid över? Här kommer en utmaning för dig som vill fortsätta.</p>
<p><strong>Slumpa fram fler svar</strong>
<img src="slumpsvar_scenbild.png" alt="image alt text"></p>
<p>För att din  ska kännas mer som att den är en smart robot som kan &quot;tänka själv&quot;, kan du lägga till att den ska slumpa fram olika svar till dig. Då varierar den svaren varje gång du ber den svara.
För att roboten ska kunna slumpa behöver den olika svar i en lista. Den behöver en lista för vardera val vi svarat på, exempelvis om vi svarat att vi vill äta vegetariskt eller kött i vår Matrobot, så behöver vi skapa två listor, en med vegetariska rätter att välja mellan och en för kötträtter. Vi börjar med att skapa två listor med olika savrsval.</p>
<ol>
<li>Under tema <strong>VARIABLER</strong> klickar du på <strong>Skapa en lista</strong>.</li>
</ol>
<p><img src="Variabler_Skapa_en_lista.png" alt="image alt text"></p>
<ol start="2">
<li>Namnge din nya lista till ett av dina svarsval, exempelvis <em>Vegetariska rätter</em> som i vårt exempel med Matrobot.</li>
</ol>
<p><img src="lista_vegetariska_rätter.png" alt="image alt text"></p>
<ol start="3">
<li><p>Gör en exakt likadan lista till som du döper för ditt andra svarsval, som i vårt exempel blir <em>Kötträtter</em> med vår Matrobot.</p>
</li>
<li><p>Nu har du fått fram två listor som heter dina valda namn (exempelvis Vegetariska rätter och Kötträtter). Det syns bland dina block och även som två tomma listor på scenen bredvid din robot.</p>
</li>
</ol>
<p><img src="två_listor_svarsval_skapade.png" alt="image alt text">
<img src="listor_tomma.png" alt="image alt text"></p>
<ol start="5">
<li><p>Nu ska du lägga till tre stycken olika svar i respektive lista, som roboten kan slumpa fram när den ska svara. Under tema <strong>VARIABLER</strong> drar du ut blocket <strong>lägg till</strong> <em>grej</em> <strong>i</strong> <em>Kötträtter</em>. (istället för vårt exempel med &quot;Kötträtter&quot; står det här ett av dina skapade namn på en av dina svarslistor.) Lägg blocket fritt på din skriptyta med kod.</p>
</li>
<li><p>Istället för ordet <em>grej</em> skriver du nu in ett svarsalternativ som passar för just denna lista. I vårt exempel med listan <em>Kötträtter</em> kan ett svar från Matroboten exempelvis vara <em>lasagne</em>.</p>
</li>
<li><p>Dra ut två till likadana kodblock till och byt ut ordet <em>grej</em> till andra svar som passar för denna lista. I vårt exempel blir det <em>köttbullar</em> och <em>korvgryta</em>. Sätt alla de tre kodblocken under varandra så de sitter ihop.</p>
</li>
</ol>
<p><img src="lista_kötträtter_svarsval.png" alt="image alt text"></p>
<ol start="8">
<li>Från tema <strong>HÄNDELSER</strong> drar du in startblocket <strong>när GRÖN FLAGGA klickas på</strong>. Lägg det överst på de andra kodblocken. När du startar om din robot, vill du att din svarslista alltid ska vara tom, så från tema <strong>VARIABLER</strong> drar du även in kodblocket <strong>ta bort alla</strong> <em>Kötträtter</em>. Lägg det direkt under <strong>när GRÖN FLAGGA klickas på</strong>, så det ser ut såhär:</li>
</ol>
<p><img src="lista_färdig_tre_svar.png" alt="image alt text"></p>
<ol start="9">
<li>Gör nu ett exakt likadant kodskript för din andra lista. Lägg den bredvid din första. Notera att du behöver klicka på lilla pilen och byta till din andra svarslista, i vårt exempel byter vi alltså från <em>Kötträtter</em> till <em>Vegetariska rätter</em> i kodblocken. När du är färdig kan koden och din robot på scenen se ut exempelvis såhär:</li>
</ol>
<p><img src="listor_två_olika_färdiga.png" alt="image alt text">
<img src="matrobot_scen_med_listor.png" alt="image alt text"></p>
<ol start="10">
<li>Nu ska vi lägga in kod i robotens stora kodskript, så att roboten kan hämta svar att slumpa ut ur de två olika listorna. Leta fram kodblocket i robotens kod där det står <strong>säg ___ i 2 sekunder</strong> (exempelvis <strong>sä &quot;Då lagar jag köttbullar!&quot; i 2 sekunder</strong>). Nu ska vi byta ut det som roboten säger där mot slumpade svar som hämtas ur en av listorna. Under tema <strong>OPERATORER</strong> drar du in blocket <strong>sammanfoga äpple och banan</strong>. Lägg in detta block ovanpå den text som står efter ordet <strong>säg...</strong>, såhär:</li>
</ol>
<p><img src="operatorblock_sammanfogaÄppleBanan.png" alt="image alt text"></p>
<ol start="11">
<li>Nu ska vi koda in vilken lista som roboten ska hämta sina svarsval från. Från tema <strong>VARIABLER</strong> drar du in kodblocket <strong>post 1 i</strong> <em>Kötträtter</em>. (Det står något av dina listors namn i kodblocket, du kan byta med lilla pilen i kodblocket, så det hämtar svar från rätt lista.) Dra in kodbiten och lägg den inuti den gröna operatorblocket där det står <strong>banan</strong>. Så här:</li>
</ol>
<p><img src="post_1_i_kötträtter.png" alt="image alt text"></p>
<ol start="12">
<li>Just nu visar din kod att roboten alltid ska välja att posta svaret nummer 1 ur listan, men vi vill ju att den ska slumpa svar från hela listan. Nu ska vi lägga till kod för slump, så roboten kan ge olika svar från sina listor. Under tema <strong>OPERATORER</strong> finns kodblocket <strong>slumptal 1 till 10</strong>. Dra in det och lägg det ovanpå där det står siffran <strong>1</strong> i orangea variabelkoden, direkt efter <strong>säg sammanfoga post...</strong>. Så här:</li>
</ol>
<p><img src="slumptal_kodbit.png" alt="image alt text"></p>
<p>Ändra sedan variablen i operatorn så att det står <strong>slumptal 1 till 3</strong>, då du endast har 3 svarsval i din lista.</p>
<p><img src="kod_slump_svar_3.png" alt="image alt text"></p>
<ol start="13">
<li>Byt nu ut texten <strong>äpple</strong> till något som passar vad din robot ska säga. I vprt exempel med vår Matrobot skriver vi istället: <em>Då lagar jag </em>. Sedan kommer svaret från listan att stå efter, exempelvis <em>Då lagar jag lasagne</em>.
Nu ska koden i skriptet se ut såhär:</li>
</ol>
<p><img src="Färdig_slump_kötträtter.png" alt="image alt text"></p>
<blockquote>
<p><strong>Testa koden!</strong> Vad händer när roboten svarar dig? Slumpar den fram olika svar varje gång du startar om med gröna flaggan?
<strong>Tips!</strong> Sitter orden ihop i svaret? Lägg då till ett mellanslag efter texten <em>&quot;Då lagar jag &quot;</em> så får du mellanrumm mellan din svarsmening och ditt slumpade svar.</p>
</blockquote>
<ol start="14">
<li>Skapa nu exakt samma kod igen längre ned i din robots kodskript, så att den kan hämta slumpade svar från din andra lista också. I vårt exempel med vår Matrobot ser då hela koden ut såhär:</li>
</ol>
<p><img src="Robot_färdig_kod_med_slump_listor.png" alt="image alt text"></p>
<ol start="15">
<li>För att listorna med svarsvalen inte ska synas på scenen med roboten lägger du slutligen till två stycken block <strong>göm listan ____</strong> som finns under tema <strong>VARIABLER</strong>. Lägg en vardera under de två skripten med variabler för de två listorna, direkt inunder <strong>när GRÖN FLAGGA klickas på</strong>, så det ser ut såhär:</li>
</ol>
<p><img src="slumpsvar_scenbild.png" alt="image alt text"></p>
<p>Notera att du behöver ändra namnet på listan i kodblocket, så det är ett block med vardera listas namn i sig.</p>
<blockquote>
<p><strong>Testa koden!</strong> Ger roboten slumpade svar från de två olika listorna? Är listorna synliga på scenen?</p>
</blockquote>
<p>Nu har du en robot som kan slumpa fram svar. Utmana dig genom att lägga till fler svar och ändra i antalet som roboten kan slumpa fram. Kanske till och med fler listor?</p>
<h2 id="fr-gest-llningar">Frågeställningar</h2>
<ul>
<li><p>Vad är en loop?</p>
</li>
<li><p>Varför kan det vara bra att använda en loop?</p>
</li>
<li><p>Vad är ett villkor?</p>
</li>
<li><p>Vad är slump?</p>
</li>
<li><p>Varför kan inte roboten förstå dig om du skriver fel svar på frågan?</p>
</li>
</ul>
</body></html>
